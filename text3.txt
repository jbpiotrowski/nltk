Wzrosła liczba ofiar śmiertelnych chińskiego wirusa. Choroba dotarła do Kanady. Wirus, który prawdopodobnie pojawił się pod koniec 2019 r. na targu owoców morza w Wuhan, na którym nielegalnie sprzedawano dzikie zwierzęta, rozprzestrzenił się na chińskie miasta, w tym Pekin i Szanghaj, a także na inne kraje świata. Wirus, który prawdopodobnie pojawił się pod koniec 2019 r. na targu owoców morza w Wuhan, na którym nielegalnie sprzedawano dzikie zwierzęta, rozprzestrzenił się na chińskie miasta, w tym Pekin i Szanghaj, a także na inne kraje świata. W Wuhan powstaje nowy szpital dla zakażonych koronawirusem. Ma stanąć w sześć dni. Koronawirus zbiera coraz większe żniwa - liczba ofiar śmiertelnych wzrosła do 56. Na całym świecie zakażonych jest ponad 2 tysiące osób, w tym głównie w mieście Wuhan w prowincji Hubei w środkowych Chinach. Pierwszy potwierdzony przypadek zarażonego odnotowała Kanada. Wirus wykryto również w Tajlandii, Wietnamie, Singapurze, Japonii, Korei Południowej, Tajwanie, Nepalu, Malezji, Australii, Francji i być może w Wielkiej Brytanii. W Polsce na razie nie ma żadnego potwierdzonego przypadku koronawirusa, choć trzech turystów trafiło na obserwację do szpitala. Zdolność koronawirusa do przenoszenia się jest coraz silniejsza, a liczba infekcji wywołanych nowym wirusem może nadal rosnąć - poinformował w niedzielę (26 stycznia) szef chińskiej Państwowej Komisji Zdrowia i Planowania Rodziny, minister Ma Xiaowei. Wiedza na temat nowego koronawirusa jest dość ograniczona. Nie ma bowiem jasności co do źródła choroby. - Możliwe, iż patogen pochodził od dzikiego zwierzęcia. Nie mamy jasności co do ryzyka mutacji wirusa - zastrzegł minister Ma Xiaowei. Nowy zidentyfikowany koronawirus może powodować zapalenie płuc, które w niektórych przypadkach okazywało się dotąd śmiertelne. Koronawirus rozprzestrzenia się po świecie. Dotarł do Kanady. Koronawirus rozprzestrzenia się po świecie. Pierwszy potwierdzony przypadek zarażonego odnotowano w Toronto, największym mieście Kanady. Chodzi o mężczyznę, który był w podróży z Wuhan w Chinach. Już w Toronto mężczyzna poczuł się źle i jego rodzina zawiadomiła pogotowie. Sanitariusze, używając odpowiednich zabezpieczeń, przetransportowali chorego do torontońskiego szpitala Sunnybrook, gdzie jest leczony od czwartku, przebywa w izolatce o ciśnieniu niższym niż w sąsiadujących pomieszczeniach. To jeden ze środków zapobiegających przedostaniu się koronawirusa poza izolatkę. Mężczyzna będzie leczony objawowo przez najbliższych kilka dni. Szpital zapewnił jednocześnie, że pozostaje otwarty, a pacjenci i odwiedzający są bezpieczni. Obecnie trwa identyfikacja osób, które mogły się zetknąć z chorym. Nie jest jeszcze pewne, czy chory miał już objawy zarażenia koronawirusem podczas lotu do Kanady i czy mogło to mieć wpływ na stan zdrowia pozostałych pasażerów samolotu. Na świecie wirus wykryto w Tajlandii ( 4 chorych), Wietnamie (2), Singapurze (3), Japonii (3), Korei Południowej (2), Tajwanie (1), Nepalu (1), Malezji (3), Australii (2),Francji (2), USA i być może w Wielkiej Brytanii. W sobotę wieczorem w Moskwie hospitalizowano 8 obywateli Chin mieszkających w jednym z moskiewskich hoteli z podejrzeniem zakażenia koronawirusem. Lekarze badający chorych nie potwierdzili tej diagnozy, poinformowali, że są to przypadki ostrej niewydolności oddechowej (SARS) i anginy. W Polsce nie ma wirusa. W Polsce na razie nie ma odnotowanych przypadków koronawirusa. Dwóch z trzech studentów poddanych obserwacji po powrocie z Wuhan prawdopodobnie w niedzielę wyjdzie już do domu - zapewnił w Radiu Zet Jarosław Pinkas, Główny Inspektor Sanitarny. Byli poddani obserwacji i czują się dobrze. Mamy też stały kontakt z siedmioma studentami, którzy zostali w Wuhan - dodał.Pinkas wyjaśnił, że do Polski przyleciało trzech studentów, a wcześniej czterech. Siedmiu natomiast pozostaje jeszcze w Wuhan. Grupa była na wymianie studenckiej. Główny Inspektor Sanitarny dodał też, że z tymi, którzy zostali, służby dyplomatyczne mają stały kontakt. "Będziemy próbowali, by znaleźli się oczywiście w Polsce" - powiedział. Studentom wykonano konieczne badania - m.in. zdjęcie RTG klatki piersiowej. Na bieżąco też mają mierzoną temperaturę. Główny Inspektor Sanitarny przypomniał, że okres inkubacji wirusa to kilka dni i w przypadku wystąpienia choroby związanej z koronawirusem leczy się ją wyłącznie objawowo. "Nie mamy środków przeciwwirusowych skutecznych, nie ma też szczepionki" - zaznaczył. Jak uspokoił, w przypadku dwudziestokilkuletnich osób choroba nie powinna być groźna. Niebezpieczna natomiast bywa dla osób z deficytami zdrowotnymi, starszymi, z chorobami przewlekłymi. Dodał, że okres inkubacji wirusa wynosi do tygodnia. Wytłumaczył też, że jest jednym z siedmiu wirusów powodujących choroby u człowieka. -Cztery z nich to wirusy powodujące przeziębienia, dwa z nich to wirusy istotne dla bezpieczeństwa zdrowotnego, ponieważ mogą spowodować epidemie. Jeden powodował SARS, drugi MERS. Ten jest kolejnym - trzecim, o którym stosunkowo mało wiemy. Dlatego, że tak naprawdę pojawił się w październiku. Opisany został przedwczoraj w "New England Journal of Medicine" tak że wiemy, jaki to jest wirus. Znamy jego sekwencję genową - wyjaśnił Jarosław Pinkas, Główny Inspektor Sanitarny. Dodał też, że w tej chwili można rozpocząć badania naukowe nad tym wirusem. Natomiast nadal trudno przewidzieć, jak będzie on się zachowywał w populacji. Dodał, że ten koronawirus wydaje się wirusem o małej śmiertelności. Przenosi się drogą kropelkową. "Łatwo się rozprzestrzenia, ale ten obraz chorobowy, który powoduje, jest niespecyficzny. Typowy dla zapalenia wirusowego układu oddechowego" - powiedział. Dodał też, że leczy się go wyłącznie objawowo. Koronawirus. Skąd się wziął? Wirus, który prawdopodobnie pojawił się pod koniec 2019 r. na targu owoców morza w Wuhan, na którym nielegalnie sprzedawano dzikie zwierzęta, rozprzestrzenił się na chińskie miasta, w tym Pekin i Szanghaj, a także na inne kraje. Ustalono, że ofiara śmiertelna wirusa, którego występowanie stwierdzono po raz pierwszy w grudniu ub. r., regularnie dokonywała zakupów na tym targu. Wcześniej wykryto u niej zmiany nowotworowe narządów w jamie brzusznej i chroniczną chorobę wątroby. Leczenie szpitalne nie przynosiło rezultatów i mężczyzna zmarł 9 stycznia wskutek zatrzymania akcji serca. W niedzielę (26 stycznia) chińskie władze zakazały w całym kraju handlu dzikimi zwierzętami na targach, w supermarketach, restauracjach i platformach handlu elektronicznego z powodu wybuchu epidemii koronawirusa. Minister Ma wskazał, że niebezpieczeństwo, jakie wirus stanowi dla ludzi w różnym wieku, również się zmienia, a okres inkubacji wirusa może wynosić od 1 do 14 dni. Jak zaznaczył, nowy koronawirus jest również zakaźny podczas inkubacji, co różni go od zespołu ciężkiej ostrej niewydolności oddechowej SARS, tj. nietypowego zapalenia płuc, które po raz pierwszy pojawiło się w końcu 2002 roku w chińskiej prowincji Guangdong. Koronawirus SARS uśmiercił prawie 800 osób na świecie w 2002 i 2003 r. Ma zapowiedział, że wysiłki na rzecz powstrzymania rozwoju epidemii, które do tej pory obejmowały ograniczenia związane z transportem i podróżami oraz odwołanie dużych wydarzeń, zostaną zintensyfikowane. Wskazał, że środki podjęte przez władze w Wuhan odegrały bardzo ważną rolę w zwalczaniu choroby. Władze Chin podjęły w sobotę decyzję o wstrzymaniu ruchu autokarów na trasach łączących prowincje kraju; nie wiadomo, kiedy transport autobusowy zostanie przywrócony. Zdecydowały ponadto o zawieszeniu zorganizowanych podróży turystycznych, zarówno zagranicznych jak i krajowych. W Wuhan, które stało się epicentrum epidemii, władze miasta postanowiły w trybie natychmiastowym zbudować drugi, liczący 1,3 tys. łóżek szpital przeznaczony wyłącznie dla pacjentów zarażonych koronawirusem. Pierwszy taki szpital, montowany z prefabrykatów i przeznaczony dla 1 tys. chorych, ma być gotowy 3 lutego. Rzeczniczka Rady Państwa, czyli chińskiego rządu, poinformowała, że Państwowa Komisja Zdrowia i Planowania Rodziny każdego ranka, począwszy od poniedziałku, będzie organizowała briefingi prasowe na temat sytuacji dotyczącej epidemii.
Chińskie władze poinformowały, że trwa diagnostyka prawie 5,8 tys. pacjentów, u których podejrzewa się zakażenie koronawirusem. W całych Chinach kwarantannie w warunkach szpitalnych i obserwacji w związku z podejrzeniem zakażenia poddano już ponad 30 tys. osób
Potwierdzono pięć przypadków zachorowań w Hongkongu i dwa w Makao.
Liczba zarażonych koronawirusem gwałtownie rośnie. 
Chińskie władze poinformowały, że trwa diagnostyka prawie 5,8 tys. pacjentów, u których podejrzewa się zakażenie koronawirusem. W całych Chinach kwarantannie w warunkach szpitalnych i obserwacji w związku z podejrzeniem zakażenia poddano już ponad 30 tys. osób

Potwierdzono pięć przypadków zachorowań w Hongkongu i dwa w Makao.

Wirus szybko się rozprzestrzenia
Niewielkie liczby zachorowań stwierdzono w Tajlandii, na Tajwanie, w Japonii, Korei Południowej, USA, Wietnamie, Singapurze, Malezji, Nepalu, Francji i Australii. W Tajlandii wykryto w niedzielę trzy nowe przypadki, a po jednym na Tajwanie, w Singapurze i Korei Południowej.

W Stanach Zjednoczonych potwierdzone przypadki zachorowań zarejestrowano w stanie Waszyngton, Chicago, południowej Kalifornii i w Arizonie.

W niedzielę o pierwszym przypadku zachorowania poinformowała Kanada. Chodzi o 50-letniego mężczyznę, który odwiedził chińskie miasto Wuhan, gdzie wykryto pierwsze przypadki, po czym przyleciał do Toronto.

Prezydent Chin: Sytuacja jest poważna
Prezydent Chin Xi Jinping określił obecną sytuację jako "poważną" i poinformował, że rząd podejmuje wszelkie możliwe działania, aby zablokować podróże do zarażonych rejonów, a także zgromadzenia publiczne. Poinformował, że skierowano dodatkowy personel medyczny i leki do Wuhan, które pozostaje miastem całkowicie zamkniętym.

Ponad 50 mln osób w prowincji Hubei, która jest epicentrum zarażeń, do odwołania nie może wyjechać ze swoich miejscowości. We wsiach i małych miejscowościach sąsiednich prowincji pojawiają się patrole złożone z mieszkańców, które bronią wstępu dla osób postronnych, nie tylko z Hubei.

Zakaz wyjazdów zagranicznych
Od dziś w Chinach obowiązuje zakaz wyjazdów zagranicznych zorganizowanych grup. Podobne restrykcje obowiązują dla podróży wewnątrz Chin. Wiele miast zamknęło dworce autobusowe dla komunikacji między prowincjami. 
Chiński rząd do 2 lutego wydłużył przerwę świąteczną związaną z okresem chińskiego nowego roku. Oznacza to, że w całym kraju przez kolejny tydzień zamknięte będą instytucje publiczne, szkoły oraz wiele sklepów.

Do Chin zmierza dyrektor generalny WHO Tedros Adhanom Ghebreyesus, który zamierza wesprzeć władze Chin w walce z koronawirusem.
